:orphan:

Introduction
########################

Wat is een robot?
-----------------

Een robot is een slimme machine die zelfstandig taken kan uitvoeren in de echte wereld. In tegenstelling tot 'gewone' elektrische apparaten, zoals een broodrooster of een stofzuiger, kan een robot de omgeving waarnemen, daarover nadenken en vervolgens actie ondernemen. Hij doet dit met behulp van sensoren, software en actuatoren. Een robot is dus niet zomaar een machine, maar een systeem dat informatie uit zijn omgeving gebruikt om beslissingen te nemen en aan de hand hiervan iets te doen. 

De omgeving waarin een robot zich bevindt, speelt een grote rol in hoe hij zich gedraagt. Een robot die in een fabriek werkt en vast naast een lopende band staat, heeft een relatief voorspelbare en gecontroleerde omgeving. Maar een robot die buiten op een boerderij rijdt of in een ziekenhuis rondloopt, moet kunnen omgaan met onverwachte situaties, obstakels en veranderingen. Daarom worden robots vaak ontworpen met een specifieke taak en omgeving in gedachten. In fabrieken helpen ze bij het monteren van auto’s, in ziekenhuizen ondersteunen ze chirurgen bij operaties, en thuis stofzuigen ze zelfstandig de vloer. In magazijnen sorteren ze pakketten, en op Mars verkennen ze het oppervlak van een planeet waar nog nooit een mens is geweest. Robots worden gebruikt omdat ze efficiënt zijn, gevaarlijke taken kunnen overnemen van mensen, en omdat ze werk kunnen doen dat voor mensen te zwaar, te saai of te precies is.

Toch zijn robots niet perfect en hebben ze beperkingen. Ze kunnen alleen doen waarvoor ze geprogrammeerd zijn, en ze begrijpen de wereld niet zoals mensen dat doen. Ze zijn afhankelijk van hun sensoren, die soms onnauwkeurig zijn of beperkt in wat ze kunnen meten. Ook kunnen robots moeite hebben met situaties die ze niet kennen of eerder zijn tegengekomen. Daarom is het belangrijk dat een robot niet alleen slim is, maar ook robuust en veilig ontworpen wordt.

In deze module ga je ontdekken hoe robots werken. Je leert hoe ze hun omgeving waarnemen met sensoren, hoe ze beslissingen nemen met behulp van logica en software, en hoe ze hun beslissingen uitvoeren met actuatoren. Je zult zien dat een robot pas echt tot leven komt als al deze onderdelen goed zijn uitgedacht en met elkaar samenwerken. 

Het ontwerpen van robots is ingewikkeld en complex. Hierover leer je meer in de laatste week van deze module. 1 van de methoden die in robotontwerp veel gebruikt wordt is de Scientific Approach. Deze methode is veel breder inzetbaar dan bij robotica, maar komt bij robotica wel erg goed van pas. Aangezien robotica een complexe samenwerking van hardware en software betreft, is het vaak lastig om problemen tijdens de ontwikkeling op te sporen. Een probleem waarbij een robot niet het gewenste gedrag vertoont, kan veel verschillende oorzaken hebben. Het is dan ook nodig om systematisch dit probleem te onderzoeken, de oorzaak op te sporen en de beste oplossing te vinden. Dit wordt gedaan met de Scientific Approach.

Bij het gebruik van de Scientific Approach, worden elke keer dezelfde stappen doorlopen om kennis op te doen. Het proces begint met een bepaalde observatie. Dit gaat in de robotica vaak gepaard met een bepaalde verwachting: ik verwacht dat mijn robot x doet, maar ik observeer dat mijn robot y doet. Daarop volgt het formuleren van een onderzoeksvraag aan de hand van de observatie die is gedaan. In dit geval: Waarom vertoont mijn robot gedrag y, terwijl ik verwacht dat hij gedrag x vertoont. Dit wordt opgevolgd door het opstellen van een hypothese. Een hypothese beschrijft de verwachting die wordt opgesteld voordat er daadwerkelijk onderzoek wordt gedaan. In dit geval is de hypothese dat er een fout is gemaakt in een deel van de code die gedrag x beschrijft, waardoor gedrag y tot uiting komt. Hierna worden experimenten uitgevoerd om te controleren of de hypothese die is gedaan klopt. Dit moet op een gestructureerde manier worden gedaan, om er zeker van te zijn dat de hypothese daadwerkelijk klopt. Vaak wordt per experiment 1 variabele veranderd en de rest gelijk gehouden, zodat naderhand precies bekeken kan worden wat het effect is van die verandering en of de hypothese dus inderdaad klopt. Bij de robot in kwestie testen we eerst wat er de robot doet als we de code voor het vertonen van gedrag x helemaal niet uitvoeren. Daarna testen we 1 voor 1 de stukjes code die gedrag x zouden moeten opmaken. Tot slot doen  we nog de volledige uitvoering van de code van gedrag x. Na het expirimenteren wordt de verzamelde data geanalyseerd. Vaak is het nodig de data weer te geven in tabellen of grafieken, om zo beter patronen of verschillen te kunnen ontdekken. In het voorbeeld .... Na de analyse wordt er gecheckt of de vooraf opgestelde hypothese juist was. In het geval dat de hypothese juist was, is de onderzoeksvraag die was opgesteld dus beantwoord en is hiermee het onderzoek voltooid. Is de hypothese onjuist bevonden, is er waarschijnlijk verder onderzoek nodig. In beide gevallen wordt er altijd een conclusie getrokken en worden resultaten gerapporteerd en mogelijk gepubliseerd. In het geval van de robot is het probleem in het gedrag gevonden, correct geidentificeerd en kan het nu worden verholpen. Daarna moet er worden getest of de 'nieuwe oplossing' ook daadwerkelijk het probleem oplost. Hiervoor kan weer opnieuw de scientific approach worden doorlopen. Aangezien dit soort onderzoeken elkaar vaak opvolgen en uit experimenten vaak weer nieuwe observaties of vragen naar boven komen, kan de scientific approach ook als een cirkel worden weergegeven, waarbij de conclusie weer leidt tot een nieuwe observatie.

-> Voeg toe een afbeelding van de scientific approach en een afbeelding die het voorbeeld uitbeeldt.
-> Voorbeeld is nog niet zo sterk 


*-> sense think act verweven in introductietekst*
*-> opdracht over sense think act*


*-> Ethiek: pro/con gebruik van robots*


*-> Opdracht met scientific approach helemaal los van robotica.*
*-> Of opdracht met scientific approach met pro/con gebruik robots en limitaties van robots*
	*-> kunnen beide aanbieden*

*-> Closed & Open loop -> vanaf sensoren worden we closed*

